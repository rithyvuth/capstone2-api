ប្រាសាទ ភ្នំ ធាតុ
ប្រាសាទ ភ្នំ ធាតុ ស្ថិត ក្នុង ខេត្ត ស្ទឹងត្រែង  តាំង នៅលើ ភ្នំ ធាតុ  ក្នុង ទី រួម ខេត្ត ផ្ទាល់ តែ ម្តង  ។  ប្រាសាទ នេះ ត្រូវបាន កសាង ក្នុង អំឡុង  សតវត្ស ទី ៦ ។  ប្រាសាទ ឥដ្ឋ នេះ បាន បាក់បែក ស្ទើរតែ ទាំងស្រុង  ដោយ គ្រាន់តែ បន្សល់ នូវ ខឿន  ព្រមទាំង ក្បាច់ រចនា មួយចំនួន  ធ្វើ អំពី ថ្ម ភក់ តែ ប៉ុណ្ណោះ ។
នៅ ខាងមុខ ប្រាសាទ គេ ឃើញ មាន  ផ្ទាំង ក្បាច់ ផ្តែរលំអ ប្រាសាទ  ទ្វារ ប្រាសាទ មួយ ចំនួន ខ្លះ រេចរឹល  ខ្លះ ទៀត រក្សា បាន នូវ ក្បាច់ ក្បូរ  គួរឲ្យ សង្វេគ ជា អនេក ។  ទន្ទឹមនឹង នេះ  យើង ក៏ បាន ឃើញ មាន  សោម សូត្រ  សម្រាប់ បង្ហូរ ទឹក មន្ត ចេញពី ប្រាសាទ មួយ ដែរ  ដែល ស្ថិត នៅ ខឿន មុខ ប្រាសាទ ។  បើ តាម ទស្សនៈ  អ្នកប្រាជ្ញ ខាង  ព្រហ្មញ្ញ សាសនា  ឃើញ ថា  ខ្មែរ នា សម័យ បុរាណ  គេ បាន បំពេញ ពិធី  សិវ រាត្រី  ដោយ ការបន់ស្រន់  និង  ច្រូច ទឹក លើ ព្រះសិវ លិង្គ  ដែល ស្ថិត លើ ទម្រ ថ្ម មួយ  តំណាង ឲ្យ យោនី របស់ ព្រះនាង  ឱមា  ដែល ស្ថិត នៅ ចំ កណ្តាល ប្រាសាទ ។  ក្នុង ពិធី កម្ម សាសនា  ដែល រមែង តែង ប្រារព្ធ នៅពេល រាត្រី  ដើម្បី សិរី សួស្តី របស់ ប្រជាជន  មាន ការចូលរួម យ៉ាង កុះករ  ពីសំណាក់ ប្រជាជន ជិត ឆ្ងាយ ។  ដូច្នេះហើយ  ថ្ម បង្ហូរ ទឹក មន្ត  ឬ សោម សូត្រ នេះ  មាន រាង វែង ហើយ ប្រហោង នៅ កណ្តាល  ហើយ នៅ ខាង ចុង លំអ ដោយ រូប ក្បាល ម្ករ ។
តាម លក្ខណៈ នៃ ក្បាច់ ផ្តែរ  និង សោម សូត្រ ខាងលើ នេះ ឃើញ ថា  ប្រាសាទ នេះ មិន មែន ស្ថិត ក្នុង រចនា បទ សម្បូរ ព្រៃ គុក ទេ  ក្បាច់ចម្លាក់ ទាំងនោះ ស្ថិត ក្នុង រចនាបថ ធារាបរិវត្តន៍  យ៉ាង ជាក់ច្បាស់  ពោលគឺ មុន រជ្ជកាល របស់ ព្រះបាទ ឦសាន វម៌្ម ទី ១  ( ៦១៥ - ៦៣៥  នៃ  គ.ស)  និង ត្រូវបាន ស្ថាបនា ឡើង នា ចុង  ស.វទី ៦  ដើម ស.វទី ៧ ។  ម្យ៉ាង វិញ ទៀត  ប្រសិនបើ យើង មើល គ្រឹះ នៃ ប្រាសាទ ភ្នំ ធាតុ  យើង ឃើញ ថា  ប្រាសាទ នេះ មាន ទំហំ ធំ ណាស់  គួរឲ្យ ស្ងប់ស្ងែង ។  សព្វ ថ្ងៃ នេះ  អ្នកស្រុក បាន យក ឥដ្ឋ បុរាណ  ទៅ រៀប ជា អគារ បាន មួយ  មាន រាង ៤ ជ្រុង ស្មើ  មាន ដំបូល គ្រប ពីលើ ដោយ នៅ ចំ កណ្តាល មាន  ទម្រ ព្រះសិវ លិង្គ មួយ យ៉ាង ធំ  ទុក ជា ទី សក្ការ បូជា ដូច បុរាណកាល ។  ជា ការសោកស្តាយ ជា ទីបំផុត  ដោយ មិន បាន វាយតម្លៃ បូជនីយដ្ឋាន នេះ  ឲ្យបាន ត្រឹមត្រូវ  អ្នកស្រុក ក៏ បាន យក ឥដ្ឋ បុរាណ  មក កសាង ក្លោងទ្វារ ចូល ថ្មី  ទៅកាន់ ទីតាំង នេះ ។
